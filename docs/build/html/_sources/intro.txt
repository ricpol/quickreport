# -*- coding: utf8 -*-


1. Introduzione a Quickreport.
==============================

Quickreport è un framework per la generazione automatica di report nelle applicazioni wxPython. 
Quickreport vi permette di:

* generare dei menu di reportistica da inserire nella gui della vostra applicazione;
* per ciascun report, generare automaticamente una finestra per l'inserimento dei parametri necessari;
* generare automaticamente il report in base ai parametri scelti, con vari possibili output: attualmente sono previste uscite in txt, csv, html, excel (grazie a ``xlwt``), e lista a video. 

L'api di Quickreport mira a essere semplice da usare per le i casi più comuni, e al tempo stesso abbastanza flessibile da gestire anche casi più complessi, con solo un po' più di fatica da parte vostra. 
Tra le altre cose, potete per esempio: 

* definire diversi menu di reportistica, da richiamare in punti diversi della vostra gui;
* definire valori di default per i parametri, e ricalcolare dinamicamente un parametro in funzione del valore degli altri;
* gestire la possibilità che un parametro abbia valore Null;
* personalizzare il rendering dei vari tipi di dato in output, complessivamente o separatamente per ciascun report e ciascun tipo di output. Per esempio, potete volere che le date siano formattate in modi diversi a seconda dei report. 

Inoltre, è facile estendere le funzionalità di Quickreport. Potete per esempio

* aggiungere nuovi tipi di parametri di input;
* aggiungere o modificare i renderer per i dati in output;
* aggiungere nuovi tipi di output, etc. 

Detto questo, Quickreport non è un RAD: avete comunque la resposabilità di scrivere del codice. In particolare, Quickreport non automatizza (quasi) in nessun modo il rapporto con il database: dovrete scrivervi da soli il codice che estrae i dati occorrenti per il report. 


